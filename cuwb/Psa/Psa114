以色列出埃及、雅各家離異言之民、維時、猶大為耶和華聖所、以色列為其邦畿兮、海見之而逃遁、約但返流兮、山嶽踴躍如牡羊、岡陵踴躍如羔羊兮、海歟、爾何為而逃遁、約但歟、爾何為而返流、山嶽歟、爾何為踴躍如牡羊、岡陵歟、爾何為踴躍如羔羊、爾大地歟、其顫動於主前、雅各之上帝前兮、彼變磐石為池沼、堅石為源泉兮、
(詩篇 114:1-8 文理譯本)
