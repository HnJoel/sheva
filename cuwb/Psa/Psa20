當患難時、願耶和華俞允爾、雅各上帝之名高舉爾、由聖所輔助爾、自郇山堅固爾、念爾素祭、納爾燔祭、酬爾志願、成爾籌畫兮、我儕因上帝之援而奏凱、奉上帝之名而建旗、願耶和華成爾所祈兮、今我乃知、耶和華拯其受膏者、必自聖天允其所祈、援以右手兮、有人恃車、有人恃馬、我則稱道耶和華之名兮、彼俯伏而仆、我則興起而立兮、願耶和華拯救、我呼籲時、願王俞允兮、
(詩篇 20:1-9 文理譯本)
