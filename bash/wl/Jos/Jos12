約但東日出之所、自亞嫩谷至黑門山、及東方亞拉巴全地、以色列人擊其二王、取其土地如左、亞摩利王西宏都希實本、其所轄之地、自亞嫩谷濱之亞羅珥、及谷中之邑、與基列之半、至亞捫界之雅博溪、又東方亞拉巴、至基尼烈海、又至東方亞拉巴之鹽海、通伯耶西末之道、南至毘斯迦山麓、又巴珊王噩、利乏音族所遺者、都亞斯他錄、暨以得來、其所轄之地、黑門山、撒迦、巴珊全地、至基述 瑪迦二族之界、及基列之半、至希實本王西宏之界、此二王、為耶和華僕摩西與以色列人所擊、摩西以其地予流便人、迦得人、及瑪拿西半支派為業、○
約但之西、自利巴嫩谷之巴力迦得、至上西珥之哈拉山、約書亞與以色列人擊其王、以其地予以色列支派為業、循其班列、即山地、窪地、亞拉巴、山麓、曠野、南土、乃赫人、亞摩利人、迦南人、比利洗人、希未人、耶布斯人之地、其王如左、耶利哥王、近伯特利之艾王、耶路撒冷王、希伯崙王、耶末王、拉吉王、伊磯倫王、基色王、底璧王、基德王、何珥瑪王、亞拉得王、立拿王、亞杜蘭王、瑪基大王、伯特利王、他普亞王、希弗王、亞弗王、拉沙崙王、瑪頓王、夏瑣王、伸崙米崙王、押煞王、他納王、米吉多王、基低斯王、都迦密之約念王、都那法多珥之多珥王、都吉甲之戈印王、得撒王、共三十一王、
(約書亞記 12:1-24 文理譯本)
