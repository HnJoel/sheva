耶和華歟、爾之忘我、將至何時、豈永久乎、蔽面而不我顧、伊於胡底兮、我心籌畫、日日憂戚、將至何時、吾敵高越乎我、伊於胡底兮、我上帝耶和華歟、尚其思忖之、俞允之、復明我目、免我沈睡至死兮、免我仇曰、予已勝之、免敵見余顚躓、而欣喜兮、惟我賴爾恩寵、樂爾拯救兮、耶和華博施於我、我必歌頌之兮、
(詩篇 13:1-6 文理譯本)
