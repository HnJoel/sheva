耶和華歟、敵我者何其繁、攻我者眾兮、多人論我云、彼不得拯救於上帝、耶和華歟、爾乃衛我之盾、為我之榮、使我昂首兮、我發聲呼籲耶和華、彼自聖山應之、我偃而臥、我寢而醒、以耶和華佑我兮、萬人環攻、我不惴焉、耶和華歟、爾其興起、我上帝歟、尚其拯余、蓋爾已批敵人之頰、折惡人之齒兮、拯救屬於耶和華、願錫嘏爾民兮、
(詩篇 3:1-8 文理譯本)
