祈上帝矜憫我、錫嘏我、以容光燭我兮、使爾道途、見知於寰宇、使爾拯救、見知於萬民兮、上帝歟、願列邦稱讚爾、萬民稱讚爾兮、願萬國喜樂而歡呼、因爾秉公以鞫諸民、引導世上萬國兮、上帝歟、願列邦稱讚爾、萬民稱讚爾兮、地出其產、上帝我之上帝、必錫嘏於我兮、上帝必錫嘏我、地之四極、必寅畏之兮、
(詩篇 67:1-7 文理譯本)
